Nigèr (nèssu en 1869 a lo *haras des Rojos-Tèrres, chiéz Constant *Forcinal) est un chevâl *trotteur a l'origina d'una legnâ de la race du *Trotteur francês, dês ora dètiendua. Fily de *The *Norfolk *Phœnomenon, il est per lui un petit-fily ou arriér-petit-fily de l'ètalon angllês *The *Norfolk *Phenomenon. Sa mâre, Miss Bell, est una èga demi-sang d'origina angllêsa ou amèriquèna, famosa por avêr sèrvi Napoléon III.

Fôrt marcâ per l'enfluence du *Trotteur *Norfolk, Nigèr, petit ètalon nêr u côrp ènèrgico et arriondi, est dècrit coment d'aparence comena, avouéc una grôssa téta *busquée. Il tèste ses alures brilyentes a sos dèscendents, en particuliér u trot, mas asse una afèccion *respiratoire *héréditaire, lo *cornage. A ceti titro, ben qu'il sêt recognessu coment l'un des patrons de race du *Trotteur francês, Nigèr vint un ètalon controvèrsâ. Sa legnâ mâclla disparêt u comencement du XXémo sièclo, mas Nigèr réste l'ancétro des ètalons *Narquois et Jevegni, dens les legnâs matèrnâs.
