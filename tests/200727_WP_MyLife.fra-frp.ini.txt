*In *My *Life est una chançon des *Beatles, ècrita per John Lennon, composâye avouéc l'éde de Paul McCartney, et signêe Lennon/McCartney. El est publeyêe sur l'albon *Rubber *Soul lo 3 dècembro 1965 u Royômo-Uni sot lo lambél *Parlophone, et três jorns més târd ux Ètats-Unis per *Capitol Recôrds. La chançon ne sôrt totes fês pas en *single, ben que la benda chouèsét doux ôtros titros, *We *Can *Work *It *Out et Day *Tripper, que sont èditâs en « dobla face At » lo mémo jorn que la corrata de *Rubber *Soul.

*In *My *Life est lo fruit d'una longe rèflèccion de la pârt de son ôtor. Tandis que Lennon publeye un premiér lévro, En flagrant dèparle, lo jornalisto Kenneth *Allsop lo quèstione en mârs 1964 sur una possibla composicion sur son enfance, enspirâye de l'ècritura de l'ôvra. Lo guitaristo rèdige dens un premiér temps un poèmo fasent rèfèrence ux luès qu'il frèquente durent sa jouenèssa a Liverpool, pués imagine una chançon fasent homâjo a sos amis et racontâvens amoueroses d'adolèscence. Les origines prècises de la mèlodie de *In *My *Life sont totes fês encèrtines a côsa de la difèrence de tèmognâjos entre John Lennon et Paul McCartney. La chançon est l'una des solètes de l'histouère de la benda, avouéc Eleanor Rigby, yô lo degrâ de colaboracion est contèstâ per los doux musiciens aprés la sèparacion des *Beatles. Una ètude statistica publeyêe en 2018 concllut pas-muens que la composicion est probâblament l'ôvra de John Lennon.

Dês 1964 et lor encontra avouéc Bob Dylan, los *Beatles souhètont èlargir los tèmos abordâs dens lors chançons et pèrfèccionar lors tècniques d'encartâjo en studiô. La benda est asse-ben comenciêe a la consomacion d'èssences *psychotropes, lo *marijuana pués lo *LSD. La chançon est una balâda ux sonoritâts *folk, enregistrâye en três prêses les 18 et 22 octobro 1965 ux studiôs *EMI de Londre. John Lennon est u chant et a la guitâra, acompagnê per George Harrison, Paul McCartney ofice coment *bassiste, tandis que *Ringo Starr est a la baterie et u tambourin. *In *My *Life bete dedens un solô de piano sur son pont, apondu durent lo *re-*recording, et ègzècutâ per lo productor George Martin, que la tècnica d'encartâjo pèrmèt d'obtenir un son de clavecin baroco.

A sa corrata, *In *My *Life est unanimament saluâye per la critica musicala. Considèrâ coment una des ôvres majores de John Lennon, lo titro est cllassiê vengt-trêsiémo dens la lista des 500 més grantes chançons de tôs los temps, publeyêe per lo magazino *Rolling Stone en 2003. *In *My *Life at asse-ben étâ l'objèt de nombroses reprêses per plusiors artistos entèrnacionâls.
